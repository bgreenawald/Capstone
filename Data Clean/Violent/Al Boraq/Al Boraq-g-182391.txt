 العرآق يبجي بحضن دج لة و الفرآت دجلة شبيك يا عراق خضارك صاير أحمر محترك بيك اليابس ويا الأخضر أشوفك على الجرف كل يوم مليان حزن مليان هموم جرحك مبين وطاغي عليك الألم ودموع عينك تسيل على خدك دم العراق شحجي شسولفلج يا دجلة كولشي بيا أندار ولدي مني وبيه جرحوني وشعلوا النار والكبار صاروا صغار والصغار صاروا كبار ولدي للأسف تغيروا وصاروا أشرار مفخخات وأرهاب ونار وعواصف ومنين ما أباوع لابسين حزام ناسف ما خلوا كنيسة ما خلوا جامع وكل بيت بيه شهيد ونوح وبجي وتناهيد وصراخ من كل صوب سامع الفرات حتى المصارين تتعارك بين ضلوعك تحمل يا عراق وأمسح دموعك أعذرهم الوكت غيرهم والزمن غدرهم ترى بعد بيك طيبين وبيك أهل غيرة ومحبين ذولة بحبهم يضون شموعك تحمل يا عراق وأمسح دموعك العراق يا فرات لو يتعاركون مو مشكلة نكدر نصالحهم بس ولدي صارو يكتلون بعضهم أخ يقتل أخو وبالفلوس يغرو والغني يبوكو وبعدين يهججو والفقير يعدمو وبالشارع يذبو والناس بالفضائيات تتفرج علينا واليسوة وال ما يسوة يتشمت بينا شلون ما أجر حسرات وشلون ما أبجي دم والطيبين مثل حالي بيهم هم يا بو هم دجلة جم أوف تتحمل يا عراق يا زينة الديرة لا تكول دجلة ما تحس بيه لو حجايتها صغيرة صحيح أنة بس أواسيك بس بيه الألم بكثر ما بيك وهم بيه حيرة لكن أعرف كلبك بالصبر تاريخ جبير وأعرف روحك بالحزن حضارة جبيرة الأمل موجود ولابد ولدك لأحضانك يعودون لآن أنت أبوهم ومعلمهم الغيرة العراق الله يصبرنا على ال ديصير بأدين ولدي يتغير المصير كولشي يروح فدوة ألهم ذولة ولدي وهمي همهم آه آه لو بس يتذكرون أيام الخير شلون جانوا ملتمين شلون جانوا متخاوين مسلمين ومسيحين صائبة ويزدين نتقاسم الخبزة سوية وعشرتنا طيبة وهنية وكلوبهم تنام بيه ونتنسم بالعبير وبجناحي أحضنهم مثل الطير الفرات أبجي وأشكي بأحضاني ياعراق وأرتاح من حسراتك وبمكان الآه كول يا ألله لابد تفرج والصار بيك تنساه العراق الأمل بألله جبير يا فرات وغيرة ما عدنا راضين أحنا لو هاي قسمتنا نصبر وهم بعد نصبر بس مرات أكعد وافكر أكولن ليش عن كل العالم تفرق علتنا وحك تراب الله ال منها خلقنا تعبنا هوايا والله تعبنا مرة مرتين تلاثة تجربنا رحمتك يا ربي رحمتك غلطنا أكيد أحنا غلطنا ما ننكرعلى خيرنا تبطرنا بس لخاطر الأنبياء لخاطر السماء لخاطر الأبرياء نترجاك وندعيلك تفرجها و تسامحنا