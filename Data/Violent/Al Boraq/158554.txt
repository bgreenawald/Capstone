&gt; نفسى فى صنف حشيش &gt; &gt; ينمل الدماغ وينضف النخاشيش &gt; &gt; علشان انسى طابور العيش &gt; &gt; واخش فى الغيبوبه وانسى مشكلة الانبوبه &gt; &gt; وانسى بلدنا المنهوبه &gt; &gt; وانسى اللى بيجهزوه علشان يبقى رئيس للمخروبه &gt; &gt; وابقى مسطول &gt; &gt; وانسى اى مسئول &gt; &gt; من اللى سابوا الناس فى السيول &gt; &gt; وانسى ان نظيف اتجوز وبقى بيعول &gt; &gt; وانسى مجلس الشعب وفتحى سرور &gt; &gt; وانسى البرادعى وايمن نور &gt; &gt; وانسى شوبير ومرتضى منصور &gt; &gt; وانسى تعديل الدستور &gt; &gt; وانسى اللى ساكنين فى القبور &gt; &gt; وانسى انفلونزا الطيور &gt; &gt; وانسى مشاريعنا الفاشله &gt; &gt; فى توشكى وابو طرطور &gt; &gt; واخش فى الاستهبال &gt; &gt; وانسى علاء وجمال &gt; &gt; وانسى التوريث &gt; &gt; و النيل اللى نازلين فيه تلويث &gt; &gt; وانسى ان منتخبنا كويس زى ماقال الريس &gt; &gt; وانسى تصدير الغاز &gt; &gt; واحناعندنا ازمة بوتاجاز &gt; &gt; وانسى الاضهاد واللى بيحصل للاقباط &gt; &gt; وانسى قطر العياط &gt; &gt; وانسى قطر الصعيد &gt; &gt; وانسى احمد عز واحتكار الحديد &gt; &gt; وانسى زحمة المواصلات &gt; &gt; وانسى الانتخابات &gt; &gt; وانسى فتاوى الفضائيات &gt; &gt; وانسى العشوائيات &gt; &gt; وانسى فشل التعليم &gt; &gt; وانسى هشام طلعت وسوزان تميم &gt; &gt; وانسى الاهرام وانسى الاخبار &gt; &gt; وانسى ثروة الريس ال40 مليار &gt; &gt; اللى مش بالجنيه المعفن لا بالدولار &gt; &gt; وانسى انه خلى بلدنا افقر من زنزبار &gt; &gt; وانسى المعارضه وانسى الاحزاب &gt; &gt; وانسى تامر حسنى وعمر دياب &gt; &gt; وانسى مشكلة النقاب &gt; &gt; وانسى ارضاع الكبير وشرب بول البعير &gt; &gt; وانسى انفلونزا الخنازير &gt; &gt; وانسى اوربا وامريكا وانسى الصين &gt; &gt; المتقدمين عننا بسنين &gt; &gt; وانسى البيت بيتك و تامر امين &gt; &gt; وانسى ان كيلو اللحمه بقى بتمانين &gt; &gt; وانسى اننا فى الزباله غرقانين &gt; &gt; وانسى الماده سته وسبعين &gt; &gt; والماده سبعه وسبعين &gt; &gt; وانسى فريق الساجدين &gt; &gt; وانسى الزمالك والاهلى &gt; &gt; وانسى اليسا وهيفاء وهبى &gt; &gt; وانسى الفول والطعميه &gt; &gt; وازهى عصور الديموقراطيه &gt; &gt; وجامعة الدول العربيه &gt; &gt; والجماهيريه الليبيه &gt; &gt; والكفيل فى السعوديه &gt; &gt; وانسى بطرس غالى و الضريبه العقاريه &gt; &gt; وانسى الطلعه الاولى الجويه &gt; &gt; والمصالحه الفلسطينيه &gt; &gt; وانسى فتح وانسى حماس &gt; &gt; وانسى هنيه ومحمود عباس &gt; &gt; وانسى العراق وافغانستان &gt; &gt; وانسى ايران و انسى باكستان &gt; &gt; وانسى ماما سوزان &gt; &gt; وانسى الاخوان &gt; &gt; وانسى محمد ابراهيم سليمان &gt; &gt; وانسى ان حد بالمليون يطلع كسبان &gt; &gt; وانسى انى مديون &gt; &gt; وانسى ان كل واحد بيعتدى على كنيسه &gt; &gt; بيطلعوه مجنون &gt; &gt; وانسى كل ممثله حيزبون &gt; &gt; بتاخد فى المسلسل كام مليون &gt; &gt; وانسى ايامنا السوده &gt; &gt; واحضان طنطاوى والبابا شنوده &gt; &gt; وانسى القذافى والبشير &gt; &gt; وانسى كل ملك وكل امير &gt; &gt; اللى حاكمين من سنين &gt; &gt; من غير تغيير &gt; &gt; وعلشان اعرف ان الصنف كويس &gt; &gt; لازم ارشح نفسى وابقى الريس