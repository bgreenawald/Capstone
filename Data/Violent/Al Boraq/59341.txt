بسم الله الرحمن الرحيم السلام عليكم ورحمة الله وبركاته سأل احد الاخوة عن طريقة عمل نص ناري كما في بوستر الإصدار العاشر وهذه هي الطريقة قمت بنقلها لكم عل الله ان ينفعكم بها الخطوة الاولى: نفتح صفحة جديدة بالمقاييس اللي تريدونه حسب حجم النص وانا اخترته بهاي المقاييس الحين صار عندنا صفحة العمل مثل هاي الصورة نضغط على الحرف (D) من لوحة المفاتيح عشان نحول الألوان للأبيض والأسود كالآتي نلون المساحة البيضاء بالأسود وبواسطة أداة السطل الموجودة في قائمة الأدوات على يسار الشاشة نضغط على حرف (X) من لوحة المفاتيح لعكس اللونين الابيض والاسود وباستخدام أداة النص نكتب النص المطلوب اللي صار لونه بالابيض ،، من الاحسن ان احنا نتذكر حجم الخط ونوعة ،، عشان بنحتاج له بعدين .. أو ممكن نختصر العملية بتكرار لير النص ،، لكن مب الحين ،، في الخطوة 14 لما بطلب منكم ها الشي .. لاحظوا الصورة بعد كتابة النص عليه الخطوة الثالثة: الحين نروح لـ Image &gt;&gt; Rotate Canvas &gt;&gt; 90° CCW ويصير عندنا مثل ها الشكل: الخطوة الرابعة: نطبق ها الفلتر: Filter &gt;&gt; Stylize &gt;&gt; Wind لما بتختارون ها الفلتر ،، بيطلعلكم بوكس ثاني يطلب منكم تحويل النص لصورة ،، اضغطوا OK عقب بيظهر لنا البوكس اللي بنحدد من خلاله خصائص الفلتر ،، ونعمل التالي: نتأكد من تحديد التالي: Method = Wind Direction = From the Right لاحظوا الصورة وبتكون النتيجة كالتالي: نكرر ها الفلتر أكثر من مرة بالضغط على (Ctrl+F) من لوحة المفاتيح ،، إلى أن نصل لشكل مشابه لهذا: وفي الشكل السابق أنا كررت الفلتر 3 مرات ،، الخطوة الخامسة الحين لازم انعدل الشكل ونردة لوضعه الطبيعي ،، نروح لـ Image &gt; Rotate Canvas &gt; 90° CW لاحظوا انكم ما تتخربطون في CW ،، الخطوة السادسة نطبق ها الفلتر: Filter &gt;&gt; Blur &gt;&gt; Gaussian Blur بيظهر لنا ها البوكس مثل ما هو موضح في الصورة أنا اخترت القيمة 1.5 لكن بإمكانكم تزيدون او تنقصون حسب ذوقكم وحاجة النص وتكون النتيجة.... الخطوة السابعة وعقب ما وصلنا لهاي المرحلة ،، لازم يكون عندنا لير واحد بس ،، عشا جي بندمج كل الليرات مع بعض بتطبيق التالي: Layers &gt;&gt; Flatten Image ----------- يتبع باذن الله ....