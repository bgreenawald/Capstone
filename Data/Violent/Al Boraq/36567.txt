استحلفكم بالله اقرؤها للاخير واعطونى رايكم حدثنى سلمان القصاص عن خاله شلش عن جدته نعناعه ** قالت نعناعه ان علج امريكى انجرح امام باب بيتها فى احدى المواجهات فى مدينه الثوره ولما كان العلج مارتن ادواردز فاقد للوعى يوم احترقت مدرعته فما حس بوجوده ببيت الحجيه نعناعه الا بعد مرور شهرين كاملين . ولاول مره يحس بالحنان بعد ان كان ابوه قد انفصل عن امه التى تركته وذهبت مع عشيقها منذ ان كان هو فى الخامسه من عمره ما اطولها عليكم .تعلق روح مارتن بالحجيه وصارت عيونه تروح وتجى وين ما راحت نعناعه فى حين صار راضى مثل ما تسميه الحجيه اغلى من روحها عوضها الله عن ابنها اللى انفقد بحر ايران واصبحت وحيده بعد وفاه زوجها دواى شوى شوى تعود مارتن عفوا راضى على الحياه الجديده وصار يتريق قيمر وخبز بدلا من -كورن فليكس - وتعود على الحمام الشرقى ونومه الكاع وانقطاع الكهرباء فى عز الصيف وغيرها وغيرها ----------- الحجيه نعناعه ضمت ابنها الامريكى عن عيون الجيران لو ما جارتها نويره كبستها فد يوم واستلمت نعناعه رزايل --لج نعناعه هاى قضيه خطيره عليج وعلينا مصيبه اشلون تضمين علج امريكى ببيتج والله لو عرفوا بيج الا يسوون بيتج منخل-- خافت نعناعه من هذا الحكى قالت يمه يا بعد عينى نويره ايش اساوى ..استرى عليه الله يستر عليج فى حين استمرت نويره بالرزايل --لو بعدج مراهقه كان قلنا حكج ولد حليو عشقتيه بس انتى يا نعناعه بس عظام باقيه حتى مايج خلصان --عيب عليج نعناعه باكت طنين هوا من الخوف والمستحى تكول يمه نويره انتى رحتى بعيد استغفر الله هذا وليدى راضى الله كفيلج ردت نويره اى صحيح مو انا غريبه عن دواى زوجج الله يرحمه حتى اصدك هذا الاحيمر وعيونه زرق ينقرط قرط شلون صار هذا وليدج ردت نعناعه يمه هذا وليدى ربيته وداويته وتعبت عليه وسهرت ليالى وطلعته من حلق الموت نويره الله يخليج استرى علينا حتى نشوف النا حل اروحلج مئه فدوه مارتن كان ممددا على فراشه يسمع الكلام ولكن اطرش بالزفه لا يفهم ما يجرى التفت الى نعناعه والخوف مرسوم بين عينيه يسالها بعينيه التفتت نعناعه اليه قائله --ليتر ليتر وليدى اى وِل تل يو بعدين دونت وورى--لا تدير بال راضى ما كو شى حن قلب نويره على نعناعه وابنها الاشقر وطلبت من نعناعه ان تصخم &lt; تسود &gt; وجهمارتن وشعره وتاخذ له صوره شمسيه وتطلع له هويه مزوره من سوق مريدى وبعد ايام اصبح مارتن ادواردز --راضى دواى -- وصار مسقط راسه الصرافيه بدلا من نيو جرسى ولقبه الساعدى بدلا من انديك وصار بين يوم واخر يلبس دسداشه وعلى راسه يشماغ او غتره ويطلع ويفتر بمدينه الثوره ويصعد بالباصات ويفتر بالشوارع بعد ايام قام يغبش يقعد من وقت يطلع على الشغل عند البناء ويرجع لامه نعناعه وبيده كم الف دينار ويبوس ايدهاويلف راسه وينام المهم صار راضى دواى واحد منا بينا ومن عندنا بعد فتره قنعوه بعض شباب الصرافيه وسلموه قاذفه وصار يتدرب وياهم بعدين تميز وصار يقود جماعته بعد اسبوع اسبوعين شافوه الناس طالع بمظاهره وشايلينه ربعه على اكتافهم وهو يهتف ضد الامريكان الحجيه نعناعه شافت ابنها راضى من بعيد وصاحت عليه يمه راضى --بى كيرفل دونت بليف ذيم ذى ار حراميه رد عليها راضى اى نو اى نو مام واستمر يهتف --وين &lt;يروه&gt; المطلوب النا من الحواسم الكاتب حميد قاسم