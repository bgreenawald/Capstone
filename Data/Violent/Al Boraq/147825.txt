السلام عليكم ورحمة الله وبركاته برنامج FLV to 3GP Converter برنامج مميّز وممتاز عن تجربه شخصيه.. طبعا اسم البرنامج اختصارا للإسم الطويل FLV to AVI MPEG WMV 3GP MP4 iPod Converter كلنا بيعرف أنه ملفات الفيديو حاليا على أغلب المواقع هي من نوع فلاش بالنسق FLV فيه عدّة برامج لتحميل هالفيديوات من يوتوب وغيره (متل Real Player أحدث نسخه), وبتبقى المشكله بأنه مو كل العالم عندها برنامج لتشغيل هالملفات على الجهاز. أو يمكن حابب تحتفظ بالفيديو على الجوّال وبالتالي لازم نحوّله من نسق FLV إلى 3GP أو MP4 أو يمكن حابب تحتفظ فيه على الكومبيوتر بس بدك تكبّر قياس الصورة أو تصغره!.. برنامج FLV to 3GP Converter بيعمل كل هالشي, وبيحوّل ملفات FLV إلى أي نسق من الأنساق التاليه: 3GP, AVI, MPEG, WMV, DivX, Xvid, ASF, MP4, iPod, PSP, Zune وبإمكانه سحب الصوت من ملف الفلاش FLV وتصديره بنسق MP3 أو WMA أو WAV طريقة عمل البرنامج سهله جدا, والبرنامج سريع بالتحويل وفيه ميزه أنه لو حوّلت ملف FLV بقياس كبير إلى ملف 3GP بقياس أصغر فحجم الملف الناتج رح يكون أصغر مع الحفاظ التاااااام على جودة الفيديو. هي النافذه الرئيسيه للبرنامج: لتحويل ملف (أو عدّة ملفات سوا) بنضغط زر Add وبنختار الملف المطلوب متل مو شايفين بالصورة, وبعدها بنضغط زر Open بتصير النافذه بهالشكل.. Output Folderهو مسار المجلد اللي رح يتم حفظ الملف الناتج فيه.. عند Profiles بنختار النسق أو النوع للملف اللي بدنا ياه ينتج من تحويل ملف الفلاش FLV عند Video Quality بنختار درجة دقّة الفيديو ويفضّل تركها على الوضع Good حتى ما يكبر حجم الملف الناتج بشكل كبير.. عند Resolution بنختار قياس الفيديو للملف الناتج والأفضل تركه متل ما هو لأنو هالخيارات محدّده مسبقا لأفضل نتيجه, ويمكن تعديله حسب الرغبه.. باقي الخيارات مالنا شغل فيها إلا للمختصّين بمعالجة ملفات الفيديو.. لهيك بنضغط من الأعلى على زر Convert وبنشوف بأسفل النافذة تقدّم عمليّة التحويل.. عند انتهاء التحويل رح تطلعلنا نافذة صغيره بتخبرنا أنه المهمه تمّت, متل هالصوره: بنضغط Ok وبعدين بنضغط زر Open جنب مسار المجلد الصادر Output Folder لنفتح المجلد اللي فيه ملفنا الناتج بعد التحويل.. الملف اللي تم تحويله بالمثال الموجود بالصور حجمه الأول 2.15 ميغا وبعد تحويله للنسق 3GP بدقّة 320X240 (وهي دقّه عاليه لملفات 3GP ) أصبح حجم الملف 1.4 ميغا فقط وكمان مهم علشان تحط ملف من اليوتيوب إلى التلفون بعد التحويل للتحميل اضغط على الصورة ادناه لاتبخلو علينا بالردود والتقييم منقول